Iowa er det andet album af det amerikanske metal-band Slipknot, udgivet gennem Roadrunner Records den 28. august 2001. Titlen stammer fra bandets hjemstat Iowa, som medlemmerne har beskrevet som en af deres vigtigste inspirationskilder.

Efter succesen med debutalbummet Slipknot fra 1999 var presset på bandet stort. Deres venskaber var ligeledes under stort pres, og medlemmerne beskrev senere denne periode som den mørkeste tid i deres karriere.[1] Dette var også det første album hvor guitarist Jim Root var fuldkommen involveret, da han sluttede sig til bandet under de sene indspilninger til det første album Slipknot. Trods problemerne mellem medlemmerne og albummets frembringelse brugte Slipknot næsten et år på at fremme det.

Iowa præmierede på albumsalgslisternes top ti i hele ni lande. Albummet fik generelt positive anmeldelser, og inkluderede nogle af deres mest bemærkelsesværdige sange som "Left Behind" og den redigeret remix af "My Plague". Begge blev nomineret til Grammyuddelingen i 2002 og 2003. Anmelder John Mulvey erklærede udgivelsen for at være "den absolutte nu metal triumf."[2] Iowa var mere teknisk end det første, og blev derudover også anset for at være det hårdeste. Det er blevet tildelt platin i både USA og Canada.

Produktion
Iowa blev indspillet og produceret i Sound City og Sound Image studierne i Los Angeles, Californien med producer Ross Robinson.[3] I oktober 2000 begyndte trommeslager Joey Jordison og bassist Paul Gray at udarbejde nyt materiale, og sammen skrev de det meste af indholdet til alle sporerne på albummet.[4] På dette tidspunkt ønskede de resterende medlemmer en pause efter den omfattende turné, der fulgte efter udgivelsen af deres debutalbum Slipknot.[4] Den 17. januar 2001 tog hele bandet dog alligevel til studiet, for at fuldende deres højt forventede kommende album.[5][6] Denne tid i bandet er blevet kendt som den værste på grund af flere faktorer. Jordison forklarede, "det var her vi kom i krig", og henviste til den manglende pause for Gray og sig selv.[4] Yderligere var der også vokalist Corey Taylors alkoholmisbrug, flere andre medlemmers stofmisbrug, problemer med ledelsen og dårlige relationer mellem medlemmerne i bandet.[1]

Trods at have været et medlem af Slipknot siden 1999 var dette det første album, hvor Jim Root havde bidraget fuldkommen til.[7] Han sluttede sig til dem under de sene indspilninger til Slipknot, og blev efterfølgende mere involveret med dette album.[5] I et interview med Guitar magasinet i november 2001 forklarede han: "Det var så spændende, såvel som skræmmende at være en del af denne store proces", og tilføjede yderligere, der var et stort pres fra medguitaristen Mick Thomson om at spille godt på denne nye udgivelse.[7]