Kristoffer Olesen Larsen (12. september 1899, Torslev Kær – 10. november 1964) var en dansk teolog, der var med til at stifte Tidehverv. Han var en fremtrædende og original repræsentant for den dialektiske teologi i Danmark i det 20. århundrede.[1]

Olesen Larsen var søn af Kristoffer Larsen og Kirstine Marie Larsen, og tog studentereksamen fra Aalborg Katedralskole i 1919. Herefter studerede han ved Københavns Universitet, hvorfra han blev cand.theol. januar 1926.

Han virkede herefter som ordineret medhjælper ved Vridsløselille Straffeanstalt 1928-1932 og som residerende kapellan ved Esajas Kirke, Østervold Sogn 1932-1964. 1944-1961 var han tillige religionslærer ved Øregaard Gymnasium.

Tidsskriftet Tidehverv var han medudgiver af fra dets grundlæggelse i 1926 til sin død.

Udvalgte værker
Ordet om Gud: Prædikener fra Esajaskirken, 1933
Livsmod paa Guds Ord, 1937
Videnskaben og Mennesket, 1954
Søren Kierkegaard læst af K. Olesen Larsen, 1966
At være Menneske', 1967
Fyrre Prædikener af K. Olesen Larsen, 1969
Fra Esajas Kirken. Artikler fra et kirkeblad af K. Olesen Larsen, 1972
Noter
 Grane (1967, s.11) skriver i indledningen til antologien om Tidehverv: "... Den sidste og yngste af udgiverne, K. Olesen Larsen, vel nok den frugtbareste skribent af de fire, var fra begyndelsen bestemt af et intensivt Kierkegaard-studium, som han formidlede i en serie afhandlinger, der er noget af det skarpsindigste, der er skrevet om Kierkegaard. Men hans læsning og interesser strakte sig langt videre, som det vil fremgå af de her medtagne artikler. Han er uden sammenligning den betydeligste begavelse af de fire, og hans polemiske talent, udnyttet i mangfoldige sammenhænge, er meget betydeligt. ..." [ De tre andre oprindelige udgivere af Tidehverv var: Gustav Brøndsted, N.I. Heje og Tage Schack (Grane s. 7) ]
Se også
Dialektisk teologi   –   Opgøret mellem K.E. Løgstrup og Olesen Larsen fra 1950 til 1964 mellem to kristendoms- og kultursyn.
Litteratur
Torben Bramming: Livsmod på guds ord. Studier i Kristoffer Olesen Larsens eksistensteologi og tid, Forlaget Anis, 1999.
Peder Olesen Larsen: I Ansvar og i Tro, C.A.Reitzels Forlag, 1999
Grane, Leif (1967) Tidehverv : en antologi / udvalg og indledning ved Leif Grane. Nr. 185 i serien Gyldendals uglebøger. Forlag: Gyldendal.
Med bidrag af: Gustav Brøndsted, N.I. Heje, N. Otto Jensen, Tage Schack, K. Olesen Larsen, Otto Andersen, Børge Diderichsen, K.L. Aastrup, Knud Hansen, Kaj Thaning, Tage Wilhjelm, H. Østergaard-Nielsen, Vilhelm Krarup. Artikler fra det teologiske tidsskrift Tidehverv.