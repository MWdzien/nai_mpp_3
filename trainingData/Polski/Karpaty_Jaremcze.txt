Karpaty Jaremcze (ukr. Футбольний клуб «Карпати» Яремче, Futbolnyj Kłub "Karpaty" Jaremcze) – ukraiński klub piłkarski z siedzibą w mieście Jaremcze w obwodzie iwanofrankiwskim.

Historia
Chronologia nazw:

1976—1984: Kurorttorh Jaremcze (ukr. «Курортторг» Яремче)
1985—1989: Spartak Jaremcze (ukr. «Спартак» Яремче)
1989—...: Karpaty Jaremcze (ukr. «Карпати» Яремче)
Zespół piłkarski w mieście Jaremcze został założony po zakończeniu drugiej wojny światowej. Występował w rozgrywkach Mistrzostw oraz Pucharu obwodu iwanofrankiwskiego. W 1951 dotarł do finału obwodu.

W 1976 w mieście została zorganizowana drużyna pod nazwą Kurorttorh Jaremcze, a 1985 z inicjatywy byłego piłkarza Spartaka Iwano-Frankiwsk Dmytra Cholawy oraz Mychajła Mendeluka drużyna Spartak Jaremcze. W 1989 klub awansował do pierwszej ligi obwodu iwanofrankiwskiego i zmienił nazwę na Karpaty Jaremcze[1].

W latach 1998-2000 uczestniczył w rozgrywkach Rady Obwodowej Towarzystwa Sportowego "Ukraina". Od 2001 ponownie występuje w rozgrywkach Mistrzostw oraz Pucharu obwodu iwanofrankiwskiego.

W 2007 i 2008 zdobył Mistrzostwo i Puchar obwodu iwanofrankiwskiego[2].

W roku 2008 jako mistrz obwodu iwanofrankiwskiego startował w Mistrzostwach Ukrainy spośród drużyn amatorskich.

Jako drużyna amatorska nadal występuje w rozgrywkach Mistrzostw i Pucharu obwodu iwanofrankiwskiego[3].

Sukcesy
zdobywca Amatorskiego Pucharu Ukrainy: 2009
mistrz obwodu iwanofrankiwskiego: 2007, 2008
zdobywca Pucharu obwodu iwanofrankiwskiego: 2007, 2008