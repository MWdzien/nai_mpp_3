Anthony Joseph „A.J.” Foyt Jr (ur. 16 stycznia 1935 roku w Houston) – amerykański kierowca wyścigowy. Jest właścicielem zespołu Indy Racing League, NASCAR oraz Champ Car - A.J. Foyt Enterprises.

Kariera
Foyt rozpoczął karierę w międzynarodowych wyścigach samochodowych w 1956 roku od startów w USAC National Midget Series, gdzie jednak nie zdobywał punktów. W późniejszych latach startował także w USAC National Championship, 500 Millas de Monza, Indianapolis 500, USAC National Sprint Car Series, SCCA Grand Touring, American Challenge Cup, NASCAR Grand National, SCCA Trans-Am, Canadian-American Challenge Cup, World Sports-Prototype Championship, 24-godzinnego wyścigu Le Mans, Formuła 1 Questor Grand Prix, Daytona 500, USAC National Silver Crown, NASCAR Winston Cup, International Race of Champions, IndyCar, CART, USAC Gold Crown Championship, 24-godzinnego wyścigu Daytona, IMSA Camel GT Championship, IMSA Camel GTP Championship oraz NASCAR Truck Series.

Największe sukcesy w karierze Amerykanin święcił w USAC National Championship, gdzie zdobył siedem tytułów mistrzowskich i trzy wicemistrzowskie. Foyt jest również jednym z najbardziej utytułowanych kierowców słynnego wyścigu Indianapolis 500. Startował w nim w latach 1958-1993. Odniósł w nim cztery zwycięstwa. W latach 1950-1960 ten wyścig był zaliczany do klasyfikacji generalnej Formuły 1, jednak w pierwszych trzech latach startów Foyt nie plasował się w tym wyścigu w pierwszej szóstce. W związku z tym Amerykanin nie posiada na swoim koncie punktów w Formule 1.